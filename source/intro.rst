Stan prawny
++++++++++++

Artykuł 1 - Przedmiot i zakres
===============================

Niniejsze rozporządzenie ustanawia wspólne wymagania techniczne i procedury administracyjne w celu
zapewnienia:

    a. ciągłej zdatności do lotu statków powietrznych, włącznie z wszystkimi podzespołami w nich montowanymi, które:
    
        - zarejestrowano w państwie członkowskim, chyba że nadzór nad tymi statkami powietrznymi w zakresie bezpieczeństwa został przekazany państwu trzeciemu i nie są one eksploatowane przez operatora z UE lub
        
        - zarejestrowano w państwie trzecim i są one eksploatowane przez operatora z UE w przypadku, gdy nadzór nad tymi statkami powietrznymi w zakresie bezpieczeństwa został przekazany państwu członkowskiemu 

    #. zgodności z zasadniczymi wymaganiami określonymi w rozporządzeniu (WE) nr 216/2008 w odniesieniu do ciągłej zdatności do lotu statków powietrznych zarejestrowanych w państwie trzecim oraz wszelkich podzespołów w nich montowanych, w odniesieniu do których nadzór w zakresie bezpieczeństwa nie został przekazany państwu członkowskiemu, które są przedmiotem leasingu bez załogi przez koncesjonowanego przewoźnika lotniczego zgodnie z rozporządzeniem Parlamentu Europejskiego i Rady (WE) nr 1008/2008.


Artykuł 2 - Definicje
======================


W zakresie rozporządzenia (WE) nr 216/2008 stosuje się następujące definicje:

    a. „statek powietrzny” oznacza każde urządzenie, które może utrzymać się w powietrzu w wyniku oddziaływania powietrza innego niż oddziaływanie powietrza odbitego od powierzchni ziemi
    #. „personel poświadczający” oznacza personel odpowiedzialny za dopuszczenie statku lub podzespołu do eksploatacji po obsłudze technicznej

    #. „podzespół” oznacza silnik, śmigło, część lub wyposażenie;

    #. „ciągła zdatność do lotu” oznacza wszelkie procesy zapewniające, że w dowolnej chwili okresu eksploatacji statek powietrzny spełnia obowiązujące wymagania w zakresie zdatności do lotu i znajduje się w stanie zapewniającym bezpieczną eksploatację;

    #. „JAA” oznacza „Wspólne Władze Lotnicze”;

    #. „JAR” oznacza „Wspólne Wymagania Lotnicze”;

    #. "operacja zarobkowego transportu lotniczego (ang. Commercial Air Transport, CAT)" oznacza operację wykonywaną statkiem powietrznym, której celem jest przewóz pasażerów, ładunku lub poczty za wynagrodzeniem lub na zasadzie innego świadczenia wzajemnego;

    #. „obsługa techniczna” oznacza czynność lub zespół następujących czynności:: przegląd, naprawa, kontrola, wymiana, modyfikacja statku powietrznego bądź jego podzespołu lub naprawa usterek, z wyjątkiem przeglądu przed lotem;

    #. „organizacja” oznacza osobę fizyczną lub osobę prawną bądź jej część. Taka organizacja może zostać ustanowiona w więcej niż jednej lokalizacji na terytorium państw członkowskich lub poza nim;

    #. „przegląd przed lotem” oznacza kontrolę przeprowadzaną przed wylotem w celu zagwarantowania zdolności statku powietrznego do wykonania zamierzonego lotu;

    #. „statek powietrzny ELA1” oznacza załogowy europejski lekki statek powietrzny:
    
        i. samolot o maksymalnej masie startowej (MTOM) nie większej niż 1 200 kg, który nie jest sklasyfikowany jako skomplikowany statek powietrzny z napędem silnikowym;

        #. szybowiec lub szybowiec z napędem o maksymalnej masie startowej (MTOM) nie większej niż 1 200 kg;

        #. balon o maksymalnej nominalnej objętości gazu wznoszącego lub ogrzanego powietrza nie większej niż 3 400 m3 w przypadku balonów na ogrzane powietrze, 1 050 m3 w przypadku balonów gazowych, 300 m3 w przypadku balonów gazowych na uwięzi;
        
        #. sterowiec zaprojektowany dla nie więcej niż czterech osób i o maksymalnej nominalnej ilości gazu wznoszącego lub ogrzanego powietrza nie większej niż 3 400 m3 w przypadku sterowców na ogrzane powietrze i 1 000 m3 w przypadku sterowców gazowych;

    #. „statek powietrzny ELA2” oznacza załogowy europejski lekki statek powietrzny:

        i. samolot o maksymalnej masie startowej (MTOM) nie większej niż 2 000 kg, który nie jest sklasyfikowany jako skomplikowany statek powietrzny z napędem silnikowym;

        #. szybowiec lub szybowiec z napędem o maksymalnej masie startowej (MTOM) nie większej niż 2 000 kg;

        #. balon;

        #. sterowiec na ogrzane powietrze;

        #. sterowiec gazowy posiadający wszystkie z wymienionych poniżej cech:

            - 3 % maksymalnego ciężaru statycznego,

            - ciąg niewektorowany (poza ciągiem odwróconym),

            - konwencjonalna i prosta budowa konstrukcji, systemu sterowania oraz układu balonetu, oraz

            - układ sterowania bez wspomagania;

        #. bardzo lekki wiropłat;

    #. „statek powietrzny LSA” oznacza lekki samolot sportowy o następującej charakterystyce:

        i. maksymalna masa startowa (MTOM) nie większa niż 600 kg;
        #. maksymalna prędkość przeciągnięcia w konfiguracji do lądowania (VS0) nie większa niż 45 węzłów prędkości CAS (CAS — prędkość po uwzględnieniu poprawki na konfigurację samolotu) przy maksymalnej certyfikowanej masie startowej statku powietrznego i najbardziej krytycznym położeniu środka ciężkości;
        #.  maksymalna liczba miejsc nie większa niż dla dwóch osób, z pilotem włącznie;
        #. jeden silnik nieturbinowy wyposażony w śmigło;
        #. kabina nieciśnieniowa


Artykuł 3 - Wymagania dotyczące ciągłej zdatności do lotu
==========================================================


Artykuł 4 - Zatwierdzanie organizacji zaangażowanych w zapewnianie ciągłej zdatności do lotu [statków powietrznych]
======================================================================================================================